<HTML><BODY><P><SPAN lang=KZ 
style='FONT-SIZE: 12pt; FONT-FAMILY: "Times New Roman",serif; LINE-HEIGHT: 115%; mso-ansi-language: KZ; mso-fareast-font-family: "Times New Roman"; mso-fareast-language: EN-US; mso-bidi-language: AR-SA'><STRONG></STRONG></SPAN>&nbsp;</P><SPAN 
lang=KZ 
style='FONT-SIZE: 12pt; FONT-FAMILY: "Times New Roman",serif; LINE-HEIGHT: 115%; mso-ansi-language: KZ; mso-fareast-font-family: "Times New Roman"; mso-fareast-language: EN-US; mso-bidi-language: AR-SA'>
<P class=MsoNormal 
style="TEXT-ALIGN: justify; MARGIN: 0cm 0cm 0pt; LINE-HEIGHT: normal; TEXT-INDENT: 35.4pt"><SPAN 
lang=KZ 
style='FONT-SIZE: 12pt; FONT-FAMILY: "Times New Roman",serif; mso-ansi-language: KZ'></SPAN></SPAN><SPAN 
lang=KZ 
style='FONT-SIZE: 12pt; FONT-FAMILY: "Times New Roman",serif; LINE-HEIGHT: 115%; mso-ansi-language: KZ; mso-fareast-font-family: "Times New Roman"; mso-fareast-language: EN-US; mso-bidi-language: AR-SA'><STRONG></STRONG></SPAN>&nbsp;</P>
<STYLE>
    .text-container {
      position: relative;
    }

    .full-text {
      display: none;
    }

    .show-more-button {
      display: block;
      margin-top: 10px;
    }
  </STYLE>

<DIV class=text-container>
<P class=initial-text>Жалпы білім беретін мектептерде Қазақстан тарихын оқыту 
ерекше маңызды. Өйткені кез-келген мемлекеттің азаматы өз елінің, мемлекетінің, 
сол мемлекетті мекендеп отырған халықтардың, оның өзінде де алдымен сол елге аты 
берілген халықтың тарихын білуге міндетті. Өз халқының, елінің тарихын, 
мәдениетін сүйе білмеген адам, басқа халықты, оның мәдениетін сыйлай да, 
құрметтей де алмайды, оларды білуге ұмтылмайды. Ал осы Республиканың 
азаматтарына Қазақстан тарихын жаппай оқытып үйрететін бірден-бір оқу орны – 
жалпы білім беретін мектеп. Отандық тарихи білімді дамытуда ең басты орын алатын 
пән- Қазақстан тарихының білімдік, тәрбиелік міндетін мектепте оқытылатын басқа 
пәндердің бірде біреуі атқара алмайды. Сондықтан Қазақстан тарихы пәнін оқытудың 
мақсаты – оқушыларға қазақ халқының ежелгі заманнан бастап, осы күнге дейін 
мекендеп келген адамзаттың жүріп өткен тарихи жолын, адамдар жасаған құндылықты, 
мәдениетті, яғни олар жинаған тарихи тәжірибенің негізін оқытып 
үйрету...</P><BUTTON onclick=toggleText() class=show-more-button>Мәтіннің 
жалғасы</BUTTON> 
<P class=full-text>Қай заманда болмасын Қазақстан тарихы пәнінің оқытылуы 
қарапайым адамнан бастап, бүкіл еліміздің барлық саладағы азаматтарын мазалаған. 
Тарихқа көзжүгіртсек, қазақ даласындағы оқу-ағарту мәселелерін, Қазақстан 
тарихын мектептерді оқыту проблемасын зерттеп, дамытуға көптеген ғалымдарымыз, 
мемлекет және қоғам қайраткерлері, жазушы, ақын және т.б. азаматтар ат салысқан. 
Қазақстандық ғалым Т.Т.Тұрлығұлдың «Қазақстан тарихын оқытудың теориясы мен 
әдістемесі» атты оқу құралының 18 бетіндегі «Қазан төңкерісіне дейінгі оқу 
орындарында Қазақ тарихын оқыту мәселесі» атты тарауында «Қазақ тарихы оқу 
орындарында қашаннан бастап оқытыла бастаған?»,- деген сұрақтар қарастырылған. 
Автор Қазақстан жерінде ҮІІ-ІХ ғасырларда Сырдария бойындағы қалалардағы ірі 
медреселерде құдай жолын үйрететін пәндерден басқа заң, әдебиет, логика, 
риторика, жағрафия, философия сияқты пәндер, ал, ХҮ-ХҮІ ғасырларда Орта Азия мен 
Қазақстандағы Бұхара, Самарқанд, Түркістан, Созақ, Сығанақ, Отырар, Сайрам, 
Баласағұн, Семей қалаларында медреселерде тарих пәні енгізілгені туралы: 
«Олардағы тарихи білім мазмұны сол дәуірлерге дейінгі Орта Азия мен 
Қазақстандағы түркі тілді тайпалар мен мемлекеттер тарихын баяндауға арналған» 
(Тұрлығұл, 2011:12),- деп жазады. Ғылыми деректер мен зерттеулерді талдау 
барысында ХҮ ғасырда медреселерде тарих пәні оқу жоспарына дербес пән ретінде 
енгізілгендігін білеміз. Ал осы тарих пәнінің алғашқы оқулығын ғалым Ұлықбек сол 
кездегі тарихи оқиғаларды, жағдайды анық және шын жазғандығымен ерекшеленген. 
ХІХ ғасырдың соңына дейінгі медреселерде тарих пәні Ұлықбектің «Шыңғыс ханның 
төрт мемлекеті», Әбу Райхан Бирунидің «Өткен ұрпақ ескерткіштері» оқулығы, 
«Ислам тарихы», «Пайғамбарлар тарихы», «Пайғамбарлар заманы», «Тарих Түркия», 
«Тарих-әл Камл» және т.б. оқулықтарымен оқытылған. Жоғарыда келтірілген тарихи 
зерттеулер мен деректерден тек қана орыс тілді мектептерде «Орыс тарихы», «Дүние 
жүзі тарихы» оқытылды, ал қазақша оқытатын мектептерде және медреселерде тек 
тарих пәні оқытылды деген қорытынды жасауға болады. Жалпы ҮІ ғасырдан ХХ ғасырға 
дейін қазақ даласында қазақ тарихы пәні оқытылды деген деректер болмаса да, 
қазақ тарихы материалдарын, яғни, Ы.Алтынсариннің оқулығы материалын қолданған 
«Ислам тарихы», «Татар тарихы» пәндері бойынша мұғалімдердің пайдаланғаны 
белгілі. Бұдан біз ХҮІІ-ХХ ғасырларда Қазақстан аумағындағы болған медреселер 
мен қазақша оқытатын мектептерде тарих сабағында қазақ тарихы материалдары 
қолданылды деп тұжырым жасауымызға болады. Бұл ойымызды қазіргі кезде Семей 
қаласындағы «Абай» музейіндегі «Медресе» бөлімінде тұрған Ибн әл-Асирдің 
«Тарих-әл-Камл» (Әлемнің Кемел тарихы) оқулығы да дәлелдейді (Тұрлығұл, 
2011:16). Сонымен қатар, Қазақ даласында ҮІ-ХХ ғасырларда Қазақ халқының тарихы 
пәні міндетті болып оқытылды деген дерек табылмаса да, Түрік кезеңіне дейінгі 
өмір сүрген тайпалар мен тайпалық одақтар: сақтар, ғұндар, үйсіндер, қаңлылар, 
сарматтардың өмір сүргендігін, олардың тарихи білімі ауызша айту дәстүрі 
негізінде қалыптасқандығын ешкім жоққа шығара алмасы анық. Көшпенділер 
заманындағы далалық мәдениет түркі тілдес халықтардың мәдениетіне жалғасып, 
қазақ халқының қалыптасуымен толысып, Орта Азия мен Қазақстан даласында өмір 
сүрген ғұламалар мен ойшылдардың тарихи мұрасымен сабақтасты. Қазақ даласында 
өмір сүрген ертемемлекеттік құрылымдар, Түрік қағанаттары, Шыңғысхан ұлыстары, 
ХІҮ-ХҮ ғасырлардағы ортағасырлық мемлекеттер, Қазақ хандығы кезеңіндегі 
жергілікті халықтың тарихи материалдары мен ауызша айту дәстүрі деректері 
жоғарыдағы тарихи дерек мәліметтері дәлелдегендей медреселерде, діни мектептер 
мен оқу орындарында тарих пәндерін оқыту барысында қолданылған. Сондықтан Қазақ 
халқы өмір сүрген уақыттан бері оның тарихы арнайы өкімет тарапынан оқытылмаса 
да, халқымыздың тарихымен бірге жасасып, тарихи білімі қалыптасып дамыды деп 
айтсақ артық емес. Отан тарихының арнайы оқытылмауы сол замандағы саясаттың 
салдары болғандығын білеміз. Оның ғылыми дәлелденуі әлі де болса көп жұмыс 
істеуді қажет етері сөзсіз. Ол болашақтың еншісінде. ХІХ ғасырдың екінші жартысы 
- ХХ ғасырдың басы патшалық Ресей құлдыққа түскен халықтарға орыстандыру және 
шоқындыру саясатын жүргізді. Қазақ жері мен Орта Азияға қарай бағытталған 
отарлау саясаты патшалық билікке көптеген кедергілер алып келді. Сондықтан Ресей 
патшалығы қазақ жерін отарлауды басқа жолдармен, соның ішінде ағартушылық 
арқылы, білім және ғылым саласына қолдау көрсеткендей болу арқылы іске асыра 
бастады. «...Ең біріншіденғ, ағартушылық арқылы қолдау көрсеткендей болу, сол 
халықтың өз ішінен білімді және сауатты адамдарды іріктеп алып, оларды 
отаршылдыққа көндіруге бірте-бірте ұмтылдыру. Бұл –Ш.Уалиханов, Ы.Алтынсарин 
сынды тұлғаларды таңдап алумен келіп шартталды. Екіншіден, қазақтың 
би-болыстарын, манаптарын «қолпаштау» арқылы Қазақ даласындағы билікті өз 
қолдарына алу, өз кезегінде оларға патша тарапынан марапаттау мен мәртебелі 
орындар ұсыну т.б.. Үшіншіден, дін арқылы көздеген мақсатқа жету (Аташ, Әлжан, 
2014: 15-16),- деп ғалымдар жазғандай Патшалық Ресей Қазақ жеріндегі отарлау 
саясатын жоғарыда көрсетілген бағыттар арқылы да іске асырып отырған. Бірақ 
қазақ ағартушылары Қазақ жеріндегі жүргізілген «қорқынышты» саясатқа барынша 
төтеп бере алғандығына тарихымыз куә. Олар қазақ халқының осы озбырлықтан 
құтылудың жалғыз жолы білім беру жүйесін дамыту екендігін көре біліп, тынбай 
жұмыстар жасады. Қазақ даласында ауылдық мектептер ашылып, оқу және ағарту 
саласында өзгерістер жасала бастады. Мәселен, Түрік ғалымдары E. Kapağan , 
Y.Bacaklıның «Alaş Orda Dönemi Kazak Edebiyatında Aydınlanma ve Millî Bilincin 
Yeniden İnşası» мақаласында: «Bu anlamda atılan adımlardan biri de Kazak 
halkının yüzyıllardır uyguladığı yönetim biçimini alt üst etmektir. Kazak 
zenginleri arasında adaletten ve insanlıktan uzak yöntemlerle gerçekleşen 
yönetici olma mücadelesi ile halkın tüm moral değerleri, kültür unsurları tahrip 
edilir. Böylelikle halkı idare edebilecek liyakatli kimseler saf dışı edilerek 
inisiyatif ve idarenin ahlaki zaafları bulunan ehliyetsiz kimselerin eline 
geçmesi sağlanır. Bunların kontrolü de Rusya’nın elinde bulunmaktadır (Kapağan, 
Bacaklı, 2020: 2503). «Ellerindeki iradeyi kullanarak dini konularda diğer 
Müslüman Özellikle Kazak halkının eğitim yönünden çok geri kaldığı ve medenî 
halklar seviyesine gelebilmesi için Kazakçanın Rus alfabesi ile yazılıp 
okunmasının daha doğru olacağı propagandası ile başlattığı yeni alfabe 
çalışmasında I. Altınsarin’i de kullanır. Bu çalışmalara önemli bir zemin 
oluşturan Rus ve Kazakların karışık olarak Rusça esaslı eğitim aldığı bir okulda 
yetişen Altınsarin, halkının aydınlanması ve modern medeniyetler seviyesine 
ulaşması için böyle bir çalışmanın içerisinde yer aldığını düşünürken işleyen 
plan Kazak halkını tarihinden ve kültüründen koparıp Rus menfaati için çalışan 
kimselere dönüştürmektir» (Kapağan, Bacaklı, 2020: 2504),- келтірілген 
мәліметтер осының дәлелі іспеттес. Яғни орыстандыру саясаты, оның ішіндегі 
ағартушылық мәселесін дамытудың екінші бір қыры ол қазақ халқын отарлау 
мақсатында қолданылған басты құрал болғандығы белгілі. Атап айтатын болсақ, 
қазақ ағартушыларының бірегейі Ш.Ш.Уалиханов еді. Орыс тілінде әскери және жалпы 
білім беретін бірқатар пәндерді Кадет корпусында оқыған Ш. Уәлиханов бастауыш 
білімді ауылдық мектептен алған, мұнда ол араб, парсы, шағатай тілінің негізін 
меңгерген, яғни 12 жасына дейін Құсмұрындағы мектепте оқып, мұсылман діні 
ілімімен танысқан (Қазақстан тарихы (көне заманнан бүгінге дейін), 2002: 528). 
Ш.Уәлиханов бұқара халықтың қазақ бай-шонжарлары мен отарлаушы әкімшілік 
тарапынан көретін заңсыз озбырлықтарын жеңілдеткісі келді, Штабс- ротмистр 
шенінде бас командование жанында тілмаш ретінде қызмет атқара жүріп те қазақ 
халқының жағдайымен жақсы таныс болып, туындаған дау- дамайдың қарапайым халық 
мүддесіне қарай шешілуіне үлес қосты. Мәселен, орыс өкімет орындары мен ж 
ергілікті халық арасында өзара достық қатынас орнатуға, қырғыздар мен қазақтар 
арасындағы жайылым үшін туған даулардың әділ шешілуіне көмектесті (Қазақстан 
тарихы (көне заманнан бүгінге дейін), 2002: 532). Ш. Уәлиханов сияқты заман 
талабына сай орыс тілінде білім алған Ы.Алтынсарин оқыған мектеп те патша 
өкіметінің жергілікті әкімшілік қадрларын дайындау саясатын ұстанды және олар 
оқушыларды патша үкіметінің Қазақстандағы саясатын жүргізушілер рухында 
тәрбиеледі (Қазақстан тарихы (көне заманнан бүгінге дейін), 2002: 533). Бірақ 
қазақ халқының ағартушы ұлы Ы.Алтынсарин өз халқының қамын ойлады, бар мақсаты 
өз халқының әлем елдерімен тең дәрежеде дамуы үшін орыс тілінде болса да 
заманауи білім алуы қажет деп білді.Ы.Алтынсарин қазақ әдеби тілін қалыптастыру, 
ұлттық әдебиет пен мәдениетті дамыту салаларында көп еңбек сіңірді.Оған 
ағартушылық саласында жазған еңбектері дәлел бола алады. Ш.Уәлиханов пен 
Ы.Алтынсарин Қазақ даласындағы білім беру жүйесін реформалауға ат салысқан, 
заманына сай жан-жақты білім алған, халқының сауатын ашуға мол үлес қосқан 
ағартушылары болғандықтан зерттеу барысында олардың еңбектерін атап өтуді жөн 
көрдік. Мәселен, Шоқан Уәлиханов халқымыздың өркениеті үшін шала сауатты 
молдалар сабақ беретін медреселер мен патша өкіметі ашқан ел билеуші әкімдер мен 
тілмаштар дайындайтын оқу орындарының қажетсіздігін, оның орнына Еуропа жұртында 
кең тараған дүниежүзілік жалпы білім беретін мектептердің ашылуы зор маңызға ие 
болады дей келіп, отарлау саясаты көздеген шараларды мықтап сынға алады. Ол 
жөнінде «Қазақ даласындағы мұсылмандық туралы» атты еңбегінде «тек ақиқат білім 
ғана адамға күдік туғызбайды, ол өмірді бағалауға, тұрмыс құруға үйретеді», – 
деп жазады (Қайырханова, 2010:53). Кейінгі ағартушылық - қозғалыс өкілдері де, 
қазақ зиялылары да осындай пікірде болды. Білімнің маңыздылығын, қарапайым 
халыққа өте қажеттігін Ш. Уәлиханов сияқты оның ізін жалғастырушы Ә.Бөкейханов 
та баса айта отырып, орыс мәдениетін үйренуге және қазақ дәстүрлерін (әсіресе 
әдет-ғұрып құқығы) сақтауға шақырды. Ш.Уәлихановтың шариғаттың қазақтар үшін 
кері әсер етеді деген пікірін қолдағанымен Ә.Бөкейханов исламнан бастау алатын 
қазақ мәдениеті мен әлеуметтік институттар элементін жоққа шығармады (Tomohiko, 
2000:79). Сондай-ақ, қазақ жастарын сауатты болуға, сол жолда үздіксіз еңбек 
етіп, білім алуға тәрбиелеген қазақтың ұлы ақыны Абай Құнанбайұлы (1845-1904) 
қараңғылықтан шығу мен өркениетке жетудің жолын ғылым мен білімнен іздеді. Қай 
кезде де білімге жұмсалған еңбек әрқашанда жемісті, әрі ізгілікті болатынын 
қадап айтты. Ол 1850 жылдарда Семей қаласында салынған Ахмет Риза медресесінде 
білім алған, ал бұл мешіт -медресесінің ашылуына ұйытқы болған имам Ахмет Риза 
Қазандағы Маржани медресесін тамамдаған. Яғни, медреседе оқыған қысқа мерзімде 
Абай шығыс тарихы мен философиясын, тілін, поэзиясын жетік меңгеріп шығады 
(Қасқабасов, 2011:9). Абай Құнанбайұлының қазақ халқының рухани мәдениетіне, 
ағартушылығына қосқан үлесіне баға жетпес. Абай Құнанбайұлы білімге, өнерге 
ұмтылуға арналған өлеңдері мен қазақ жастарын өз ұлтының қамын жер жан-жақты 
білімді азаматы болуға шақырды. Абай халық игілігі туралы армандарында ағартушы 
деңгейінде қалды, қоғамдық құрылысты реформалау білім мен ғылым арқылы жүзеге 
асырылады деп есептеді. Халықты тарихтың негізгі жасаушысы деп тану және халық 
бұқарасының жасампаздық күштеріне сену қазақ ағартушыларының негізгі және 
сипатты ерекшеліктерінің бірі болды (Қазақстан тарихы (көне заманнан бүгінге 
дейін), 2002: 541). Бұл ағартушылық өзгерістер Қазақ даласында толық ХХ ғасырдың 
бас кезінде жүзеге асырылды, ал ХІХ ғасырдың екінші жартысында Қазақ даласында 
негізінен мұсылмандық білім беру мекемелері жұмыс жасап тұрды. Мұсылмандық білім 
беру мекемелері мектептер мен медреселерге бөлінді және бұл кезеңде білім беру 
ісі әлі ескі әдісте жүргізілді (Байгараев, 2016:37). Мектеп – бұл бастауыш 
үлгідегі оқу орны, мұнда балалардың сауатын ашып, құранды жатқа оқытатын болған. 
Оны аяқтағаннан кейін ауқатты қазақ балалары медреселерге оқуын жалғастыруға 
аттанған. Медресе – бұл мұсылмандық құқықтың білгірі, рухани дамыған, діни 
-адамгершілік негізде тәрбиеленген тұлғаны даярлайтын орта және жоғары оқу орны 
болып есептелінді. Сонымен қатар, медресе оқытушыларды дайындайтын «жоғары оқу 
орны» қызметін де атқарды. Қазақтарда исламды қабылдаған басқа халықтар сияқты 
діни мектептің екі түрі болды: бастауыш-мектеб (арабша «мактаб») және жоғары 
-медресе (арабша «мадраса»). Мектептің міндеті Құран және басқада діни кітаптар 
мәтінін жазуға (сауат ашуға) және оқуға үйрету болып табылды. Медресе исламның 
білгірлері, мұсылмандық дінді және мұсылмандық құқықтың мәселелерін 
түсіндірушілердің дәріс (араб. «дарс») оқитын орыны болды (Остроумов, 
1906:116-117). ХІХ ғасырда патшалық Ресей империясы кейде мектептердің орнына 
медресе атауын да қолданған. Дәстүрлі мектептердің қырғыз (қазақ), татар, 
башқұрт тілдерінде аталуы жөнінде белгілі түркітанушы, Қазан округіндегі 
татар,башқұрт және қырғыз мектептерінің инспекторы В.В.Радлов еңбектерінде 
мектеп атауының Ресейдің кейбір аймақтарында медресе деп те алғанын айтады 
(Медресе Казанской губернии второй трети ХІХ-начала ХХ в.: сборник документов и 
материалов, 2012:15). Қазақ мектептерінің ашылуы туралы мәліметтерді «Қазақ» 
газетінің 1915 жылғы 27 қаңтардағы 99-санындағы жазылған мақаладан көруімізге 
болады. Мысалы: «Мектептер ашу туралы заңды талап еткен хаттар әр жерден келдіп 
жатыр. Олардың барлығына жауап беруге уақытымыз жоқ. Ол туралы жазылған заңды өз 
білгенімізше айтамыз. Қазақ мектептері мен медреселері туралы заң 1868 жылы 21 
қазанда қабылданған шарттар бойынша жүзеге асырылады. Бұл шарттардың 
259-бабында: Қазақ балаларын оқытып, мешіт жанынан медресе салу үшін молдалар 
уездік әкімдерден рұқсат алуы керек. Сонымен қатар, 260-бапта: Мешіт пен 
мектептің қажеттіліктері және молданың айлық ақысын халық көтереді» (Смағұлова, 
Абикова, 2017:47),- деп жазылған. Яғни, деректерден байқағанымыздай ол кезде 
қазақ мектептерін ашуға мемлекет тарапынан қаржы бөлінбегені байқалады. Ал, 
тарихымызға көз жіберетін болсақ, ХІХ ғасырдың ортасында қазақ даласындағы 
мұсылмандық мектептер мен медреселер саны көбейе бастаған. Мұсылман оқу орындары 
Халық ағарту министрлігінің арнайы рұқсатымен ашылды және облыс генерал- 
губернаторларының бақылауында болды. 1870 жылдың 16 наурызындағы Ережеге сәйскес 
мұсылман оқу орындарына бақылау орнатылып, Н.И. Ильминскийдің жүйесі енгізілді. 
Ереже бойынша мұсылмандық білім беру мекемелерінде орыс тілі міндетті оқытылуы 
тиіс және мектеп пен медреселерді ашуға орыс тілінен сабақ беретін мұғалімдер 
болған жағдайда ғана рұқсат берілді. Сонымен қатар, жаңадан ашылған оқу 
орындарында балаларын оқытқысы келетіндер оқу бөлімінен арнайы рұқсат 
куәліктерін алуға тиісті болды. Халық ағарту Министрлігі 1877 жылы қазақ, 
башқұрт және татар мектептеріне тағайындалған инспекторлар қызметіне қатысты 
жобаны бекітті. Жоба бойынша инспекторлағра барлық мұсылман мектеп, 
медреселеріндегі білім беру барысын бақылау жүктелінді. Инспекторлар өздерінің 
қарамағындағы мектеп, медреселердегі білім мен тәрбиелеу барысы туралы 
министрлікке есеп беріп отыруға міндетті болды (Смагулова, 2012: 62). Көп 
жағдайда медреседе оқу үшін алдымен мектепте оқу міндеттілігі қажет болмады, 
өйткені шәкірт бастауыш білімді медреседе де ала алатын еді. Қазақ жерінде 
медреселердің пайда болуы исламның келумен байланысты. Кез- келген ислам дінін 
қабылдаған мұсылман елдері Мұхаммед пайғамбардың өсиеті бойынша мешіттің жанында 
білім беретін медресе ашуға ұмтылды, себебі ислам діні ғылым мен білімге ерекше 
құрметпен қарап, ілім алуға, үйренуге, ғылым іздеуге шақырды. Қазақ даласындағы 
зайырлы білім беру ісі жергілікті халықтың талап мүддесіне сай қызмет атқарды. 
Деректерде көрсетілгендей, Қазақ халқының көшпелі өмір сүру жағдайы да сауат 
ашуға кедергі келтірмеді. Өйткені, көшпелілік тұрмысына лайықталған мұсылмандық 
оқу орындары «көшпелі гимназиялар» жұмыс жасады. Осындай жағдайда ауыл 
молдасынан білім алған жастар кейін оқуын ары қарай медреседе жалғастырды. 
Ауылдық мектептер мен қалалық мектептердің арасында айырмашылық едәуір болды. 
Қалалық мектептерде Ресейден келген татар, башқұрт молдалары сабақ берген. 
Мектептердегі шәкірттер саны 50-60 шамасында болған. Ал, ауылдық мектептерде 
бала саны аз, білім алушылар саны 10-12 баладан аспаған және сабақты жергілікті 
молда жүргізген. Бұл мектептерді аяқтағаннан кейін шәкірттер білімін медреседе 
жалғастыратын болған. Жалпы Қазақ даласындағы медреселерде ірі Бұқара, Стамбұл, 
Қазан, Уфа, Орынбор, Троицк, Омбы сияқты ірі қалалардан оқып келген оқытушылар 
дәріс берді. Шәкірттерге араб тілі, дін, риторика, шығыс әдебиетімен қатар 
физика, химия, астрономия, ботаника, алгебра, геометрия сияқты пәндер тереңдете 
оқытылды (Смагулова, 2012:63). Қазақ даласындағы білім беру жүйесін патша 
өкіметі барынша қадағалауға тырысқанымен медреселер мен мектептер дами берді. 
Себебі қазақ жастарының білімге деген құштарлықтары арта түсті. Ол туралы 1886 
жылы Бөкей Ордасындағы халықтық училищесіне инспектор қызметіне тағайындалған 
А.Е.Алекторов өзінің еңбегінде: ««Народ этот умный, ... любопытство – одна из 
главных его особенностей», – дей келе – «Киргиз интересуется положительно всем, 
что только можеть совершаться подлунном мире, близко принимая к сердцу совсем 
даже не относящися к степи явления современной жизни»» ,- деп жазып, қазақ 
халқының білімге деген қызығушылығы таң қалдырады (Алекторов, 1900: 47.) ХІХ 
ғасырдың аяқ кезінде осындай қазақ жерінде жұмыс жасаған медреселерден Созақта 
«Баба ата» медресесі, Қызылорда, «Мырзабай ахун» медресесі, Жетісуда «Мамания», 
Торғайда «Тұз» медресесі, Оралда «Мутыгия»,«Рахибия», «Бузуов» медреселері, 
Бөкей ордасында «Орда» медресесі, Семейде«Ахмет Риза», «Аякөз», «Сары Хисмат» 
медреселері, Жезқазғанда «Дулығалы» медресесі, қазіргі Оңтүстік Қазақстан 
жерінде «Аппақ ишан», «Халфе»,«Шамухамед ишан», «Молда Хашыр дамолла», 
«Әбілхайыр қазы» медреселері және т.б. өңірлерде медреселер көптеп бой көтерді. 
(Әбдірәсілқызы, 2013:170). ХІХ ғасырдың соңында Қ азақ даласындағы мұсылмандық 
оқу орындарында қатаң тәртіптегі білім беру мерзімі болмады. Діни мектептер 
негізінен қазақ халқы мен ауқатты байлардың қаражаты есебінен жұмыс жасады. 
Мектептерде 3 жылдан 5 жылға дейін, ал медреседе 7-12 жылға дейінгі аралықта 
білім алған. Мектеп пен медреседе оқу мерзімінің қысқа немесе ұзақтығы шәкірттің 
денсаулығына, қабілетіне байланысты болды. Көбінде денсаулығына баланысты курсты 
аяқтай алмай, келесі оқу жылына, сол курсты қайта оқуға қалдырылған. Сондықтан 
да сыныптағы оқушының жас ерекшелігі де қатаң сақталмады, бір сыныпта 7 жастағы 
баладан 15-17 жастағы ересек балаларға дейін оқыды. Сондай-ақ, білім беру 
бағдарламасында да нақтылық болмаған. Белгілі-бір діни кітаптықыоп аяқтаумен 
курсты бітіру мерзімі белгіленген. Оқудың алғашқы жылында араб графикасын, 
«Аптиекті» (Хафтийек) игерген, екінші жылы – оқу, Құран мәтіндері оқыған. Күніне 
2-3 әріпті және мәтіннің бірнеше жолдарын жаттаған. Сонымен қатар, «Иман шарт», 
«Чар-Китаб», татар тіліндегі «Бадауам», «Кырык фарыс» дұға, шариғат, парыз 
мәтіндерін қамтыған оқу құралдарын пайдаланған (Мустафина, 1992:25- 26). Қазақ 
даласындағы дәстүрлі мектептер тұрақты түрде жұмыс істемеді, ол тек ауыл жазда – 
жайлауға, қыста – қыстауға тоқтаған кезде ғана бала оқытты. Балалар үшін оқу 
мерзімі өте қысқа 4 -5 айдан аспады. Оқушылар оқуларын аяқтағаннан кейін 
ешқандай атаққа ие болмады, олар тек араб тілінде ғана жаза және оқи алды. 
Қандайда бір атаққа ие болу үшін мектепті бітірген оқушылар білімін медреседе 
жалғастыруы қажет еді. Медресе көбінесе тұрақты тұрғындары мен мешіттері бар 
елді мекендерде болды. Медресе әдетте ерікті қайырымдылық шаралары негізінде 
салынған. Оқытушылық қызметіне есейіп кемелденген, медресені тамамдағаны туралы 
куәлігі бар адамдарды алған. Медреседе оқығандардың басым көпшілігі ауқатты 
жанұядан шыққандар болған. Шәкірттердің қатарында кедей отбасыларынан 
шыққандардың саны аз, болған күннің өзінде олар қайырымдылық шаралары есебінен 
немесе туысқандарының қаражаты есебінен оқыған (Мустафина, 1992:26- 27). Ал, 
ауылдық қазақ мектептердің ашыла бастауы Қазақ даласындағы білім саласындағы 
басты өзгерістердің бірі болды. Мәселен, ХІХ ғасырдың ортасына дейін Қазақ 
даласында байырғы халықтың балаларын оқытатын Бөкей Ордасында бастауыш мектеп 
1841 жылы ашылған еді. Қазақ балаларын жетіжылдық мерзіммен оқытатын дүниелік 
мектеп отарлық аппараттың төменгі орындарына писарьлар мен тілмаштар даярлау 
үшін Орынбор шекаралық комиссиясының жанынан 1856 жылы ашылды. Оған бүкіл 
Орынбор өлкесінен 30 оқушы, соның ішінде Ыбырай Алтынсарин қабылданды. Ол мектеп 
19 жыл өмір сүріп, 48 оқушы бітіртіп шығарды. Осындай мектеп Омбы қаласында 
Сібір қазақтары облыстық басқармасының жанынан 1865 жылы ашылды. Оған 20 оқушы 
қабылданды. Мектептерде орыс тілі, арифметика, татар(қазақ тілі, Мұхаммед 
дінінің қағидасы, тергеу жүргізу және іс-қатынас қағаздарын толтыру тәртібі, 
одан біраз кейін география және гимнастика сабақтары үйретілді (Қазақ ССР 
тарихы, 1982:344). Ал, ғалымдар: Б.Т Тулеуова., Л.К. Шотбакова , 
Г.М.Смагулованың «Формирование системы школьного обучения казахского населения 
Центрального Казахстана во второй половине XIX – начале ХХ веков» атты ғылыми 
мақаласында мынадай деректер келтірілген: «Первое светское учебное заведение 
здесь было открыто в 1789 г. Это было Омское азиатское училище, готовившее 
переводчиков и письмоводителей для местных административных учреждений. В эту 
школу принимались и казахские дети. В 1828 году она была передана в ведение 
Омского казачьего училища, которое, в свою очередь, в 1846 году было 
преобразовано в Сибирский кадетский корпус. В него разрешено было принимать 
детей казахов, имевших военные или гражданские чины, то есть преданных 
российской администрации. В 1866 году Сибирский кадетский корпус был 
преобразован в военную гимназию, куда без экзаменов зачислялись дети казахских 
султанов, баев и старшин. Целью такой лояльной политики по отношению к инородцам 
была подготовка местных кадров для проведения колониальной политики в Степном 
крае. В свою очередь, интерес казахского общества к вопросу образования 
казахских детей был очень большой, так как это открывало перед ними большие 
перспективы» (Тулеуова, Шотбакова., Смагулова, 2018:16),- десе- «Так, по 
«Положению о школе для казахских детей» от 3 июля 1857 г. казахи, получившие 
соответствующее образование, по достижении 21 года могли претендовать на 
должности волостных управителей и заседателей в окружных приказах, если они до 
этого прослужили несколько лет в административном аппарате Российской империи» 
(Тулеуова, Шотбакова., Смагулова, 2018:17),- деп, патшалық Ресей өзінің отарлау 
саясатын жүргізу үшін жергілікті халықтан мамандар даярлау мақсатында да 
мектептер аша бастағандығы жөнінде баяндаған. ХІХ ғасырдың екінші жартысынан 
бастап, орыс-қазақ мектептері мен училищелерде тарих курстары оқытылған деген 
деректер бар. Мәселен, 1850 жылы Орынбор шекаралық комиссия жанынан ашылған 
қазақ мектебінде ғылым негіздерінен 9 пән оқытылған, олардың бірі - тарих, оған 
аптасына 2 сағат бөлінген. ХІХ ғасырдың 80-жылдары екі кластық орыс-қазақ 
училищелерінде тарих пәні Острогорскийдің «Орыстың қысқаша тарихы», ал дүние 
жүзі тарихы Беллярминовтың оқулықтарымен оқытылған деп жазылған (Алтынсарин, 
1955:88). Қазақстанда халықтық бастауыш мектептер ХІХ ғасырдың 60-шы жылдарында 
ашылды да, мұның өзі Ы.Алтынсариннің есімімен тығыз байланысты. Қазақ тарихының 
оқытылу тарихын және жалпы оқу-ағарту ісіне байланысты ғылыми еңбектер мен 
деректерге талдау жасай отырып, қазақ тарихының материалдарын іріктеп, оқытқан 
ең алғаш ағартушы-ғалым Ы.Алтынсарин болғандығын білеміз. Ы.Алтынсарин өзі 
жазған оқу құралдарына қазақ тарихына қатысты материалдарды көбірек қосқысы 
келгендігі туралы Н.И.Ильминскийге мына жазған хатынан білуге болады: «Қазір 
Қазақ хрестоматиясының екінші бөлімін құрастырып жатыр едім. Тарих тарауында 
қазақ тарихынан мақалалар берілуі керек еді, бірақ оған еш жерден материалдар 
таба алмай отырмын. Тіпті, Левшин мен Вельяминов-Зерновтың шығармаларын да еш 
жерден таба алмадым...»,-деп жазған болатын (Алтынсарин, 1955:88). 
Ы.Алтынсариннің «Қазақ хрестоматиясында» қазақ тарихына қатысты материалдар мен 
тарихи әңгімелер бар. Мысалы: «Атақозы би», «Үш мерген», «Жәнібек батыр», 
«Жиренше шешен», «Қыпшақ Сейтқұл», «Киіз үй мен ағаш үй» және т.б. (Алтынсарин, 
1955:88). Ағартушы-ғалым Ы.Алтынсарин сол кездегі оқу құралдары мен оқулықтарға 
өте үлкен мән беріп, оқулықтардың мазмұны мен құрылымын, оқыту әдістері мен 
әдістемесін жетілдіруге көп жұмыс атқарған. 1867-1868 жылдарда реформа 
енгізілгеннен кейін мұндай мектептер Қазақ өлкесінің әр түрлі жерлерінде жұмыс 
істей бастады. Ғалым Т.Т.Тәжібаев «ХІХ ғасырдың екінші жартысындағы 
Қазақстандағы білім мен педагогикалық ойдың дамуы» атты еңбегінде: «1868-1869 
жылдарда Орал облысында 24 орыс-қазақ мектебі жұмыс істеді, олардың екеуі екі 
кластық, алтауы селолық бір кластық мектеп, старшындық 14 мектеп және 2 жеке 
училище болды. 1877 жылы Жайық казак әскерінде 47 мектеп, олардың бесеуі қыздар 
мектебі болып, бұларда 2250 оқушы оқыды, мұның өзі сол өңірдегі мектеп жасындағы 
қазақ балаларының 2 процентінен сәл ғана асатын еді. 1894 жылы Орал қаласында ер 
балалардың әскери гимназиясы, қыздар гимназиясы, діни училище болды. Бұған қоса, 
облыс бойынша 37 шіркеу мектебі, 77 станицалық, поселкелік шағын мектеп, 
сондай-ақ 10 болыстық орыс-қазақ мектебі болған еді. Бұл мектептерде барлығы 
1984 оқушы болды. »,- деген мәлімет береді (Тажибаев, 1962:90, 202-204). Ақмола 
облысында мектеп ісі осы шамалас болды. Сібір казак әскерлерінің бүкіл 
ұлан-ғайыр «Горькая линиясы» бойынша 1861 жылға дейін қазақ балаларының сауатын 
ашуға арналған не бары 14 қана мектеп болды, ал қоныс аударған шаруалардың 
балаларын, әсіресе, қазақ халқының балаларын оқыту жайында ол кезде сөз болуы да 
мүмкін емес еді. Бүкіл облыста 70-жылдардың бас кезінде 2767 оқушысы бар 76 оқу 
орны болды: олардың ішінде 1 қазақ мектебі (27 оқушы), қыздар оқитын 3 мектеп 
(44 оқушы) болды. ХІХ ғасырдың аяғына қарай облыста оқу орындарының саны екі 
еседенден аса көбейді. Ауылдық мектептер де ашылды., бірақ олар тым аз болды. 
1898 жылы Ақмола облысында мектеп жасындағы балалардың саны 61 106 болса, 
олардың 88 проценті мектепке тартылмай қалды. Семей облысында 1872 жылы 68 оқу 
орны жұмыс істеді. 1896 жылы олардың саны 105-ке, 1900 жылға қарай 114-ке жетті. 
1898 жылы Семей облысы бойынша мектеп жасындағы балалар саны 61 668 болса, 
олардың 5 проценті ғана оқыды. Қазақ балаларының білім алуы енді-енді ғана 
басталған еді. 1883 жылы облыс орталығы Семейде, уездік қалалар Павлодарда, 
Өскеменде, Зайсанда қазақтың ер балалары оқитын интернаттар, ал Семей мен 
Павлодарда ғана қазақ қыздары оқитын интернаттар жұмыс істеді. 1886 жылы оларды 
152 ер бала мен 37 қыз бала оқыды» (Тажибаев, 1962:90, 268-281). Ал, ғалым А.И. 
Сембаевтың көрсетуі бойынша 1884 жылы Семей облысында 10-мектеп-медреседе 615 
оқушы оқыған. 1888 жылы 12-мектеп-медресеге саны өскен, ал , 1895 жылы бұл 
мектеп-медресенің саны 17-ге өскендігі және онда 900 оқушы білім алғандығы 
жазылған. Сонымен бірге, 1894 жылы Торғай облысында 457 оқушы оқитын 59 
мектеп-медресе, ал 1911 жылы 340 оқушысы бар 13 мектеп -медресе тіркелген. 
Ақмола облысында 1896 жылы 547 оқушысы бар 13 мектеп-медресе болған, 1898 жылы 
11 мектеп-медреседе 425 оқушы, ал 1907 жылы оның саны 15 -ке жетіп, онда 970 
оқушының білім алғандығы жазылған (Сембаев, 1962:19). Сырдария облысында 1896 
жылы бастауы оқу орындарының саны 78 жетіп, оның жетеуі орыс-байырғы халық 
мектебі болды. Барлығы 3896 бала оқып, олардың 548-і қазақ балалары болды. Екі 
жыл өткен соң сырдария облысында бастауыш оқу орындарының саны 119-ға жетіп, 
оларда 5507 оқушы оқыды. 1898 жылы облыста 12436 адамға бір мектептен келді; 
206322 қала адамдарына 29 мектеп және 1273526 село адамдарына 90 мектептен 
келген еді (Тажибаев, 1962:90, 282-307). Жетісу облысында тұңғыш мектептер 1868 
жылы пайда болды.ХІХ ғасырдың 90-шы жылдарының аяғында облыстың алты уезінде 
(Верный, Қапал, Лепсі, Жаркент, Пішпек, Пржевальск) уездерінде 61 оқу орны 
болды, Верный қаласында ер балалар мен қыз балалар оқитын классикалық 
гимназиялар, әскери гимназия, үш кластық қалалаық училище, тәрбиеленуші 40 
оқушысы бар қазақ пансионы, бақбаншылық мектебі, 2 ауылшаруашылық мектебі, 
уақытша педагогикалық курс, ал уездік қалаларда – ер балалар оқитын екі кластық 
5 мектеп, 1833 оқушысы бар 35 бір кластық приход мектептері болды. 1897 жылы 
мектеп жасындағы 89110 баланың 97 проценті оқымады (Тажибаев, 1962:90, 332-353). 
Қазақстанның басқа облыстары сияқты Торғай облысында да халық ағарту ісі баяу 
дамыды. 1861 жылы орыс-қазақ мектебі алғаш Троицк қаласында, 1864 жылы Торғай 
мен Ырғызда ашылды. 1879 жылдан кейін жыл сайын әр түрлі типтегі мектептер 
ашылып тырды. ХІХ ғасырдың аяғына қарай облыста 162 мектеп болып, оларда 4522 
оқушы оқыды (Қазақ ССР тарихы, 1982:347). ХІХ ғасырдың екінші жартысында 
болыстар мен ауылдарда қазақ балалары әдетте мұсылман мектептерінде, кейде 
медреселерде оқыды. Патша өкіметі Қазақ даласында мұсылман мектептерінің 
ашылуына жол бермей үшін шаралар қолданды. Ол жергілікті отарлық органдарға және 
оқу ісінің бастықтарына мұсылман мектептеріне қатаң бақылау жасау жөнінде 
нұсқаулар мен ережелер жіберді. Бұл ережелердің шек қоятын талаптарының бірінде 
былай делінді: «Облыстың мектептері мен медреселерінде балаларын оқытқысы 
келетіндердің бәрінің оқу орыны бастықтарынан бұл үшін белгіленген формада 
рұқсат алған куәлігі болуы тиіс». Бұл куәлік үшін 50 тиыннан алым алынып 
отырған. Оқытуға право беретін куәлік алудан бас тартып, балаларын мектептер мен 
медресеге өз бетімен берген адамдарға бірінші жолы 10 сом, екінші жолы 30 сом 
айып төлеттіріп отырған, ал үшінші ретте ондай адамдар 5 тәуліктен 15 тәулікке 
дейін тұтқынға алынып, одан әрі олардың өз балаларын мұсылман мектептерінде 
оқытуына тиым салынатын болған (Қазақ ССР тарихы, 1982:347). Дегенмен патша 
өкіметі ауылдық-мұсылман мектептерінің ашылуын қадағалап отырса да ХІХ ғасырдың 
аяғы ХХ ғасырдың басында Жалпы Қазан революциясы қарсаңында Қазақстанда 84 
медресе жұмыс істеген, оларда бес мыңдай шәкірт оқыған (Смайылова, Қаратаева, 
1995:37-38). Қорыта келе, ХХ ғасырдың бас кезінде Қазақстан территориясында 
білім алуға ұмтылушылар санының күн сайын артуына байланысты жаңа мектептер мен 
медреселер ашылып, көбейе түскендігін байқаймыз. Қазақ даласында ашылған 
мектеп-медреселер тарихына қатысты деректерді қарастыра отырып, ресми сақталған 
деректер мен құжаттар негізінде ХХ ғасыр басында білім берген мектептер мен 
медреселер санын, ондағы білім беру жүйесінің ерекшелігін анықтадық. Сонымен 
қатар, мектеп -медреселердің көптеп ашылуы нәтижесінде қалыптасқан дәстүрлі 
білім берудің мазмұнына діни пәндермен қатар зайырлы жаратылыстану, тарих, 
география, арифметика, геометрия, риторика, гигиена, ана тілі, орыс тілі сияқты 
дүнияуи пәндер еніп, жалпы білім берудің сапалық деңгейі артты. ХҮІІ ғасырдың 
ортасынан бастап қазақ даласындағы барлық оқу-ағарту саласында тек Ресей тарихы 
оқытылды. ХҮІІІ-ХІХ ғасырларда Қазақстан тарихы пәні патша өкіметінің отарлау 
саясатының салдарынан оқытылмады деп анық айта аламыз. Патша өкіметінің 
орыстандыру саясаты жүргізіліп, тек қана жерімізге емес тіліміз мен ділімізге 
қиянат жасалынды.Мемлекеттік тіл орыс тілі болып жарияланды. Барлық іс-қағаздар 
орыс тілінде жүргізіліп, қазақ тілі тарих сахынасынан, тарихи санадан өшірілді 
десек қателеспейміз. ХХ ғасырдың басындағы Қазақстандағы білім беру жүйесіндегі 
жаңа бір серпіліс қазақтың қоғам қайраткерлері және зиялыларының ағартушылық 
қызметтерімен тығыз байланысты. Қазақстан мектептерінде оқыту жүйесін 
қалыптастыру Кеңес үкіметі орнаған кезден басталды. Бұл жүйе бірден құрастырыла 
қойған жоқ. Мектептерде оқудың әдістемелік деңгейі, білімділік -тәрбиелік және 
дамушылық рөлі төмен болды. Қазан төңкерісінен кейін кеңес мектебінің басты 
мақсаты - мектептегі білім мазмұнын коммунистік тәрбие мақсатына сәйкестендіру, 
қоғамдық пәндердің мұғалімдері,тарихшы ғалымдар мамандарының, оқу әдебиеттерінің 
жеткіліксіздігі, шиеленіскен таптық күрес жағдайында шешу қажет болды. Сонда да 
Кеңес өкіметі орнағаннан кейін Қазақ АКСР Халық ағарту Комиссариаты 
Қазақстандағы оқу-ағарту ісіне басшылық жасап, мектепте тарихи білімді дамыту 
мен мұғалімдерді даярлауда біршама іс-шаралар қабылдады. 1920-шы жылы Қазақстан 
мектептерінің мақсаты мектептегі тарихи білімінің мәнін қайта қарауды және 
тарихты бастауыш сыныптарда оқытуды, тарихты оқытудың жаңа әдістемесін қажет 
етті. Яғни оқушылардың саяси сенімін қалыптастыруда маңызды рөл атқаратын жаңа 
әдістемесі керек болды. 1920 жылы мектепке арналған тұңғыш бағдарлама «Тарихтың 
үлгі бағдарламалары» жарыққа шықты (Сембаев,1967:23). Мектепте тарихты оқыту мен 
оның әдістемесінің проблемалары мұғалімдер мен ғалымдарды біріктірді, ал 
тәжірибе көрсеткіш мектептер, коммуна-мектептер, мұғалімдерді даярлайтын қысқа 
мерзімді курстар өзіндік педагогикалық лаборатория болып келеді. Баспасөз 
беттерінде ағарту ісі мен алдыңғы қатарлы мәдениет қызметкерлері Қазақстан 
мектептерінде 4- сыныптан бастап қазақ халқының тарихы мен туған жер тарихын 
енгізу туралы мәселелерді көтерді. 1920 жылдарда бірінші басқыш мектептердің 
ашылуы, ал екінші басқыш мектептердің (жеті жылдық) аз болуы тарих пәнінің 
оқытылмауының басты себебі болды. Себебі тарих пәндері екінші басқыш мектептерде 
(5-7 сыныптарда) оқытылатын. Қазан революциясынан кейін КСРО-да халық ағарту 
саласында түбірлі өзгерістер жасалына бастады. ХХ ғасырдың басында қазақ 
зиялылары да оқу-ағарту және білім мәселесін көтерді. «Байға мал, оқығанға шен 
мақсат боп, жұрттың қамын ойлайтын адам аз боп тұрғанда», оқу ағарту және білім 
беру жолын қалағандардың бірегейі, қазақ тіл білімінің іргетасын қалаушы ғалым, 
Ыбырай Алтынсариннен кейінгі еңбегі ерекше ағартушы-педагог, сөз құдыретін 
танытқан тамаша ақын, қазақ баспасөз тілінің ұлттық үлгісін көрсеткен талантты 
публицист, туған халқының рухани дүниесін көтеруге көп күш жұмсаған мәдениет 
және қоғам қайраткері - А. Байтұрсынов еді. 1895-1909 жылдары А.Байтұрсынов 
Қостанай, Ақтөбе, Қарқаралы уездерінде ауылдық, болыстық мектептерде бала 
оқытады, екі кластық училищелерде сабақ береді. Қарақаралыда қызмет еткен 
жылдарында А.Байтұрсынов патша өкіметінің отаршылдық саясатына қарсы 
революциялық қозғалысқа қатысады «қазақтың елдігін сөйлей бастайды» (Әуезов, 
1923:15). 1905 жылы бір топ қазақ зиялылары болып, патша өкіметінің жоғарғы 
басқару орнына петиция жолдайды. Петиция туралы М.Дулатов кейінірек: «1905 
жылдан бері біздің қазақ жұрты да басқалардың дүбіріне елеңдеп, олардың ісіне 
електеп ұлт пайдасын қолға ала бастады. Сол бостандық жылдарында Семей облысының 
оқыған басшылары көзге көрікті іс қылып, жұртқа көсемдік пен жол-жоба көрсеткені 
үшін алды абақтыға жабылып, арты айдалып, қалғандары сенімсіз болып қалды»,- деп 
жазады» (Бөкейханов, 1994:14). Петицияда қазақ зиялылары қазақ халқына 
әлеуметтік теңдік берілуін, жер мәселесінде қазақтардың мүддесі көзделуін, қазақ 
даласындағы оқу-ағарту ісін жолға қою керектігін талап етеді. А.Байтұрсынов 
осыдан кейін бірнеше жылдар қуғындалып, түрмеге отырса да, Мұхтар Әуезовтың 
сөзімен айтқанда "қазақтың ерте оянған тобының" инициативасымен «Қазақ» газетін 
шығарады. «Қазақ» газетіне Бас редактор болады. Сөйтіп, 1913 жылдың басынан 1917 
жылдың соңғы айларына дейін «Қазақ» газетінде: қазақ халқының ұлттық азаматтығы, 
мәдени-әлеуметтік дамуы,қазақ тілі, қазақ балаларын ұлттық мектептерде ана 
тілінде оқыту мәселелерін көтереді. А.Байтұрсынов оқу-ағарту ісін өзінің 
азаматтық міндеті мен өмірінің мақсаты деп санаған. Ол 1911 жылдың өзінде: 
Ызылдап ұшқан мынау біздің маса, Сап-сары аяқтары ұзын маса. Өзіне біткен түрі 
өзгерілмес, Дегенмен қара я қызыл маса. Үстінде ұйықтағанның айнала ұшып, Қаққы 
жеп, қанаттары бұзылғанша. Ұйқысын аз да болса бөлмес пе екен, Қоймастан 
құлағына ызыңдаса (Biraү, 2015:13),- деп, білім-ғылымнан кенже қалған, қазақ 
халқын маса болып ызыңдап оятып алып шығуды күрес жолының мақсаты етіп қояды. 
А.Байтұрсынов қазақтар үшін алфавит жасап, оқу-білімге шақырды. Ол қазақ 
даласындағы мектептердің жайын, бала оқытудың жолдарын 1913 жылы «Қазақ» 
газетінде жариялаған «Оқу жайы» атты бас мақаласында көрсетеді: «... Бұл заманда 
қолы жетпегендерді теңдікке жеткізетін, әлсіздерге күш беретін өнер-білім, сол 
өнер білімге мезгілі өтпей тұрғанда үйренсек, тұрмысымызды түзетіп, басқалардың 
аяқ астында жаншылмас едік, біз де өз алдымызға бір жұрт екенімізді білдірер 
едік»,- деп, «Қазақ жерінде өндіріс жоқ, шикізатын сатады, ал сол шикізаттан 
жасалған өнімді 2-3 есе қымбат түрде сатып алады...»,-деп оқу білімнің 
қажеттігін халықтың экономикалық тұрмыс жағдаймен байланыстырып дәлелдейді. 
Қазақ жерінде мектептердің аз болуы, мамандардың жетіспеушілігі, қазақ 
балаларының оқи алмауы барлығы қаражатқа байланысты екендігін жазады (Қазақ, 
1913:1) (Сурет 1). Осы мақаласында автор: «Торғай облысында 1912-ші жыл бірінші 
ғинуарға шейін 570 мың 109 қазақ тұрған, қазақ баласы оқитын 132 школ болған. 
Бұлай болғанда, әрбір 3 мың 561 кісіге бір школдан ғана келеді екен. Қостанай 
уезіне 1909-ніні жылғы есеп бойынша 60мың 594 еркек, 52 мың 63 әйел –барлығы 112 
мың 657 қазақ болған. Бұлардан қазақша оқыған еркек 6 мың 65, орысша хат танитын 
690. Қазақша хат танитын әйел 379, орысша хат танитын әйел 29. Бұл есептен 
көрінеді: Қостанай уезінде қазақша хат танитын еркек әрбір жүз кісіден алтау, 
орысша хат танитын әр бір мың кісіден алтау. Қазақша хат танитын әйел әр бір үш 
жүз кісіден біреу, орысша хат танитын әрбір төрт мыңнан біреу. Бұл цифрлар 
қазақта оқудың тіпті аздығын көрсетеді» (Қазақ, 1913:2) деп қазақ даласындағы 
оқу жайының дұрыс жолға қойылмағандығының шындығына нақты дәлелдер келтіреді. 
Балаларға білім берудің бірінші басқышы - бастауыш мектеп. Сондықтан 
А.Байтұрсынов оқу - білімнің осы бірінші сатысына қатты назар аударады. Ол 1914 
жылы «Қазақ» газетінде «Бастауыш мектеп» атты көлемді мақаласын жариялайды 
(Қазақ, 1914). Мұнда автор: «Осы кезде қазақ балалары оқуды екі түрлі бастап 
жүр. Біреулері оқуды ауылдағы мектепте бастайды, екіншілері ел ішіндегі орыс 
школасынан бастайды...» (Қазақ, 1914:3),-деп, қазақтың бастауыш мектептері 
қандай болуы керек деген мәселе қойып, сол кездегі қазақ жеріндегі ауыл 
мектептерінің жай-жағдайы мәз емес екендігін, оларда программа, оқу құралдары 
дегендердің жоқтығын, мұғалімдердің жетіспейтіндігін айтады. Бастауыш мектеп бес 
жылдық болсын, алғашқы үш жылда ана тілінде, кейінгі екі жылда орыс тілінде 
оқысын деген ұсыныс білдірді. Бастауыш мектептерде: оқу, жазу, дін, ұлт тілі, 
ұлт тарихы, есеп, жағрафия, шаруа-кәсіп, жаратылыстану пәндері жүретін болсын 
деп нақты айтады. А.Байтұрсынов қазақ балаларына арнап қазақ жазуына лайық араб 
графикасын, жазу тәртібі-емлені жасап, ана тілінде оқулықтар жазады: «Оқу 
құралы» (1912-25 жж, Орынбор), «Тіл құралы»(1914 жылы, Орынбор) (Сурет 3), 
«Әліп-би» (1928 жылы, Қызылорда) (Сурет 3), «Сауат ашқыш, (1926 жылы, Семей) 
«Тіл жұмсар» (1928 жылы, Қызылорда), «Баяншы»(1912 жылы, Қазан) т.б оқу 
құралдары мен мен әдістемелік оқу құралдары жарық көрді. А.Байтұрсынов басқа 
қазақ зиялылары сияқты қатігез кеңестік саясаттың құрбаны болды. 1929 жылы 2 
маусымда «ұлтшылдардың рухани көсемі» А.Байтұрсынов қамауға алынып, жер 
аударылып, 1937 жылы 8 желтоқсанда атылды. Қазақстанда мектептерде тарих пәнін 
оқыту туралы мәселелерді қажырлы қоғам қайраткері, сындарлы суреткер, парасатты 
прозаик, алғыр ақын, дарынды драматург, аса білгір аудармашы, зерделі зерттеуші, 
пайымды педагог Жүсіпбек Аймауытов та көтерді. 1911 жылы Павлодар қаласындағы 2 
кластық орыс-қазақ мектебіне барып, 1914 жылы ойдағыдай бітіреді де, сол жылы, 
яғни, 1914-1915 оқу жылында Семей қаласындағы мұғалімдер семинариясының даярлық 
курсына түседі. Аталған семинариядан 1919 жылы бастауыш класс оқытушысы деген 
куәлік алып шығады. Міне, сол кезден-ақ оның қоғамдық, жазушылық, педагогтік 
қызметпен айналысуы басталады. 1918 жылы Семейде шыға бастаған «Абай» журналына 
жауапты шығарушысы бола жүріп, «Тәрбие» мақаласын жариялайды.Автор бұл 
мақаласында баланы тәрбиелеуде өз елінің әдет-ғұрпын, салт-санасын үйретудің, 
қоршаған ортамен таныстырудың маңызына назар аударады. Дарынды қаламгер көзі 
тірісінде 1924 жылы Орынборда жарияланған «Тәрбие жетекшісі» (Копиев, 1990:21) 
еңбегінде тарих пәнінің маңызын ерекше көрсете келіп, оны қай кластан бастап 
оқыту керек деген мәселеге тоқталады. «Тарихты оқыту бала әр тараулы білім алып, 
әзірленіп, жазуға, оқуға әбден төселген соң, тарихи жеңіл әңгімелерді ұғынып, 
айтып берерлік дәрежеге жеткен кезде, төңіректегі тұрмыс пен жағрафиядан едәуір 
білім алғаннан кейін басталсын (Копиев, 1990:22),- дейді. 4-класта әдебиетті, 
тарихты, жағрафияны біріктіріп «Біздің Отан» деген атпен оқыту қажет деген 
ұсыныс айтады. Бұл ұсыныстың дұрыс болғандығын өмірдің өзі дәлелдеп отыр. Оның 
ұсынысын Кеңес өкіметі жүзеге асыруға жол бермеді. Керісінше, осындай пікір 
айтқан ағартушылар мен ғалымдарды қуғын-сүргінге ұшыратты 1929 жылы 
Ж.Аймауытовты да қуғындап, 1930 жылы март айында өлтіреді. Бірақ ғалымның өлімі 
бекерге кетпеді. Ол жаңа бастаманың басында тұрды. Қазақ зиялылары: Ә. 
Бөкейханов «Жағырафия» , М.Дулатов «Қазақ тарихы», Х.Досмұхамедов 
«Жаратылыстану», С.Сейфуллин мен Ж.Аймауытов «Хрестоматия» және т.б оқулықтар 
жазды. Алаш қозғалысының қайраткерлері халық ағарту ісінің қайта құрылуын ұлттық 
тұрғыда жаңа көзқарас тұрғысынан шеше білді. М. Сералин, Ж.Сейдалин, 
С.Сейфуллин, Ә.Бөкейханов, А.Байтұрсынов, М.Дулатов және т.б жаңа мектеппен 
жергілікті тарихты оқыту мақсатында қолданатын идеялалары, қазақ халқы арасында 
кең қолдау тапты. Бұл бағыттың ұстанымдары мен бағыттары Қазақ АКСР Халық Ағарту 
Комитетінің коллегиясында талданды. Қазақ АКСР жергілікті тарихты оқытудың жаңа 
жолдары мен бағыттары мен оқулықтарды, оқу құралдарын құрастыру, 
бағдарламалардың жасау жолдарын қарастырады. 1917 жылдың 21-26 шілде аралығында 
Орынбор қаласында Алаш азаматтарының күш салып, жұмылуының арқасында тұңғыш 
жалпықазақ съезі өтіп, онда күн тәртібіне 14 мәселе қойылды. Олардың арасында 
мемлекет билеу түрі, қазақ облыстарының жер жағдайы, әскер құру, земство, әйел 
теңдігі сияқты мәселелермен қатар ұлттың рухани-мәдени дамуының кепілі – оқу 
–ағарту секілді маңызы өлшеусіз мәселер де бар болатын. Мәселен, съезд 
оқу-ағарту ісіне байланысты: «бастауыш білім жалпыға міндетті болсын, бастапқы 
екі жыл ана тілінде жүрсін, мектеп оқулықтары және мерзімді басылым «Қазақ» 
газеті емлесімен жазылсын» деп қаулы өтті. Сонымен қатар Алаш автономиясы 
атанған ұлттық мемлекеттің өмірге келуіне себеп болған, 1917 жылдың желтоқсан 
айындағы екінші жалпықазақ съезінде де оқу-ағарту мәселелері аса өзекті, шешімін 
күтіп тұрған іс деп танылды. Ал Ә.Бөкейханов А.Байтұрсынов М.Дулатов Е.Ғұмаров, 
Е.Тұрмахамедов, Ғ.Жүндібаев, Ғ.Бірімжановтар бірлесіп жасаған «Алаш» партиясы 
бағдарламасының Жобасындағы ІХ бөлім: «Ғылым-білім үйрету» деп аталынады. Онда 
былай делінген: «Оқу ордаларының есігі кімге болсада ашық һәм ақысыз болуы; 
қазақ өз тілінде орта мектеп, университет ашуы; оқу жолу өз алды, автономия 
түрінде болуы; хүкімет оқу ісінде кіріспеу: мұғалімдер - профессорлар өзара 
сайлау мен қойылуы; ел ішінде кітапханалар ашылуы»,-деген мәселелерді қоюы, сол 
кездегі қазақ зиялыларының білім беру мәселелерін дамытуға деген талыныстары 
еді. Білім мен ғылымды дамытуда, ұлттық құндылықтарды қалыптастыруда, отаншылдық 
сияқты қасиеттерді жас ұрпақ бойына сіңіруде, Отандық тарих пәнінің шешуші рөл 
атқаратындығын да баса айтты. Бұл мәселелердің ары қарай қалай шешілгендігіне 
тарихымыз куә болды. Қазақ зиялыларының оқу-ағарту және білім беру, оның ішінде 
ұлттық тарихты мектептерде оқыту мәселесіне байланысты атқарған істері мен 
қызметтері босқа кетпеді. Өздері өлсе де әміршіл-әкімшіл жүйеге қарсы шығып, 
қазақ халқының атынан бас көтеріп, аталған мәселелердің шешілуіне бастама 
жасады. КСРО-да білім беру ісін дамыту ақырындап болса да қолға алына бастады. 
«Коммунистік партия мен Совет мемлекеті жаппай сауатсыздықты жоюға бағытталған 
төтенше шаралар қолданды. 1919 жылғы 26 декабрьдің өзінде-ақ В.И.Ленин РСФСР 
халқы арасында сауатсыздықты жою туралы Халық Комиссарлары Советінің декретіне 
қол қойды; бұл декрет бойынша «республиканың 8 жастан 50 жасқа дейінгі оқи 
білмейтін немесе жаза білмейтін барлық халқы ана тілінде немесе қалауы бойынша 
орыс тілінде сауатын ашуға міндетті» (Қазақ ССР тарихы, 1981:484) болды. 
В.И.Лениннің инициативасы бойынша 1920 жылғы июльде Сауатсыздықты жою жөніндегі 
бүкілроссиялық төтенше комиссия (Грамчека) құрылды (Қазақ ССР тарихы, 
1981:486),- деп жазылды. Тарқатып айтар болсақ, осы күрестің барысында «1923 
жылы 3000 адам оқытылып, 90270 оқушы оқытатын 1003 пункт ашуға ұйғарылса, 
1924-25 жылдар 6677 сауат ашу пункті жұмыс істеді... 1920 жылы республикада 
сауаттылардың үлес салмағы 14,4 процентке жетті, оның ішінде қазақтар арасында 
қалаларда 13,9 процент, ауылдарда 2,9 процент болды. 1926 жылғы санақ бойынша 17 
жастан 35 жасқа дейінгі барлық халықтың сауаттылығы артты. Ұлттық жағынан 
алғанда сауатты қазақтар – 10 процентке жуық, орыстар-57 процент, украиндар-50 
процент, татарлар 65 процент болып шықты» (Қазақ ССР тарихы, 1981:487),- деп 
көрсетілген. Бұл сандарға қарасақ республикамыздың халқы, оның ішінде қазақ 
халқы түгел сауатсыз болған деп түсінесің. Ал, Кеңестік құжаттарда дәл солай деп 
көрсетілді. Бірақ сол кездегі сауатсыз деп отырғандары орыстың оқыту жүйесімен, 
латынша алфавитін білмегендер деп түсінуіміз керек екендігін ашық айтпады. Жалпы 
білім беретін мектепсіз білім беру ісінің толық дамуы мүмкін емес екендігі 
бәрімізге мәлім. 1921 жылғы декабрьде республиканың Халық комиссарлары Советі 
мәдени мұқтаждар үшін халықтың өзіне-өзі салық салуы шешім қабылданып, 
жергілікті өкімет органдарына мектеп ұстау үшін қаржы жинауға рұқсат берілді. 
«1923 жылдан бастап мектептер жүйесі ұлғайды, мұғалімдердің материалдық жағдайы 
жақсарды. 1923-1924 оқу жылында бірінші басқыш мектептердің саны 15 процент, 
жеті жылдық мектептер де 15 процентке көбейді. 1924-1925 оқу жылының басында 
Қазақстанда 2351 бірінші басқыш мектеп (оның ішінде 747 қазақ мектебі), 25 
коммуна-мектеп (оның 24-і қазақ мектебі) және 68 жеті жылдық мектеп пен екінші 
басқыш мектеп болды. Бүкіл республика бойынша 1922-1923 оқу жылымен 
салыстырғанда 1925-1926 оқу жылында мектептердегі қазақ оқушыларының саны 2,4 
есе көбейді, ал жалпы оқушылар саны бұл мерзімде 190 процент өсті» (Қазақ ССР 
тарихы, 1981:493),- деп жазылған. Бұл мәліметтерді келтіре отырып, республикада 
халыққа білім беру жұмысының қарқынды жүргізілгендігін байқаймыз. Алайда, 
мектептік білім беру жүйесі кеңестік жүйеге негізделіп, қағаз жүзінде, жоғары 
жақ бекіткен жоспарларға сай, жергілікті халықтың ұлттық ерекшеліктері 
ескерілмей, үстіртін ғана жүргізілді. Мәселен, ауылдық мектептерде оқу мерзімі 
қысқарақ болды; қазақ балалаларына ана тілі емес, орыс тілі жаппай үйретілді; 
кедейлер мен батырақтың балалары мектеп –интернаттарда 1-2 жыл ішінде тез 
бастауыш білім алып шығатын болды; жеті жылдық және тоғыз жылдық мектептердің 
бағдарламалары негізінен ауыл шаруашылық бағытта болды; бастауыш мектептер басым 
болғандықтан Отан тарихы оқытылмады; қазақ мектептері сан жағынан ғана емес, 
сапа жағынан да артта болды. Оны мына мәліметтерден көруімізге болады: 
«1925-1926 оқу жылында республикада 3344 мектеп болды, олардың 111-і ғана жеті 
жылдық мектептер және екінші басқыш мектептер еді. Оларда 17 720 адам, оның 
ішінде 3084 қазақ оқыды. 3233 бастауыш мектепте 215 142 оқушы оқыды, бұл-барлық 
оқушылардың 92 процентінен астамы еді, олардың 67769-ы немесе 31,5 проценті 
қазақ балалары болды. 1925-1926 оқу жылында Семей губерниясында тексерілген 192 
мектептің ішінде 146 мектептегі оқу үш жылдық және одан да аз, Жетісу 
губерниясында тексерілген 185 мектептің ішінде 156 мектептегі оқу үш жылдық 
немесе одан да аз еді. Бүкіл республикадағы ауыл-селолық жерлерде мектептердің 
73,6 процентінде оқу топтарының бір-бір комплектісі, 50,7 процентінде 
екі-екіден, 3,7 процентінде үштен, тек 2,4 процентінде ғана төрттен комплектісі 
болды. Бастауыш мектептің толық курсын оқушылардың 10 проценті ғана бітіретін» 
(Қазақ ССР тарихы, 1981:495). Сонымен қатар, жиырмасыншы жылдардың бірінші 
жартысында құрылған барлық ауылдық, селолық мектептердің материалдық жағдайы 
төмен болды: жер үйде орналасып, оқулықтар жетіспеді. Бірақ бұл мектептердің 
басты мақсаты сапалы білім беру емес, әсіресе, коммуна –мектептерінің басты 
мақсаты қазақ кедейлерінің балаларын революция жолындағы табанды күрескерлер 
етіп тәрбиелеу, олардың пролетарлық сана-сезімін дамыту болды. 1930 жылғы 27 
августа Қазақ ССР Орталық Атқару Комитеті мен Халық Комиссарлары Советі баршаға 
бірдей міндетті бастауыш оқуды енгізу туралы қаулы қабылдады. Жергілікті 
ерекшеліктерді ескере отырып, қазақ зиялы қауымы араб алфавитін сақтап қалуға 
тырысып, одан бас тарту ұлттық дәстүрлерден, тіпті мәдениеттен безу болып 
табылатындығын «дәлелдемек» болды. Молдалар құран жазылған «киелі» араб 
алфавитін ұмыту жұртты ызаландырады деді. Бірақ, кеңес өкіметінің басқаруымен 
1928 жылы декабрьде Қазақ АССР Орталық Атқару Комитетінің сессиясы жаңа 
алфавитке-латын алфавитіне көшуді заңмен бекітті. Совет өкіметінің мақсаты да 
осы болатын. Ең бірінші халықты өз уысында ұстау үшін оның тілі мен мәдениетін, 
ұлттық құндылықтарын жою ғана жеткілікті еді. 1930-1931 оқу жылында отырықшы 
аудандарда, 1931 жылдың көктемінде көшпелі аудандарда жалпыға бірдей білім беру 
енгізілді. Барлық жерде жалпыға бірдей білім беру жөніндегі қоғамдық қорлар 
құрылды. РКФСР Халық Комиссарлары Советі жанындағы Жалпыға бірдей міндетті 
бастауыш оқу жөніндегі комитет 1931 жылы 30 июльде былай деп атап көрсетті: 
қазақ ауылдарында балалардың мектепке тартылуы 1930 жылы 22 процент болса, енді 
63 процентке жетті, шығыс ұлттарының қыз балаларының оқуға тартылуы едәуір өсті. 
1928-1929 оқу жылында 10 процент болса, 1930-1931 оқу жылында 30 процент болды 
(Қазақ ССР тарихы, 1981:501). 1930-1932 жылдардағы аштық салдарынан балалар саны 
күрт азайып, жетімдер көбейді. 1932 жылдың күзінде балалар үйлеріне 68 мың бала 
орналастырылды. Ұжымшарлар мен кеңшарлардың қаржысына салынған интернаттар 
желісі ұлғайды. КСРО тарихы пәні 1934 жылдан бастап өз алдына жеке пән ретінде 
оқытылуға еркіндік алды. Сол кезде КСРО-ның құрамындағы Одақтас Республикалардың 
да тарихын оқытудың жолдары қарастырыла бастады. 1934 жылы 15 мамырда КСРО Халық 
Комиссарлар Кеңесі мен БК (б)П Орталық Комитетінің «КСРО мектептерінде азаматтық 
тарихты оқыту туралы» қаулысы шықты. Қаулыда бұған дейін орын алған 
«кемшіліктерді» жойып, тарих курстарының мазмұнының қалыптасуының бастамасы 
болды (Копиев, 1990). 1932 жылғы 25 тамыздағы қабылданған қаулыда Қоғамтану, 
әдебиет, тіл, география, және тарих пәндерінің оқу программаларына СССР 
халықтарының ұлттық мәдениетінен материалдарды енгізу қажеттігі көрсетілді 
(Народное образование в СССР, 1974). Осы қаулыға сәйкес, Қазақстанда 1935-36 оқу 
жылында тарих пәнін оқытуға аптасына 14 сағаттың орнына 21 сағатқа, ал, 
1940-1941 оқу жылында 25,5 сағатқа көбейтілді. 1932-1933 оқу жылынан бастап 
тарих пәні дербес пән болып енгізілді. Оның бағдарламалары жасалып, 5-8 
сыныптарға арналған тарих оқулықтары жарыққа шықты. Бірақ бұл оқулықтарда тек 
КСРО тарихы оқытылды. 1937 жылы 3-4 сыныптарға арналаған «КСРО тарихының қысқаша 
курсы» оқулығы жарыққа шықты, ол 1939 жылы қазақ тіліне аударылып басылып, қазақ 
мектептерінде пайдаланыла бастады. Осы оқулықтың 63 тақырыпшаның тек бір 
тақырыпшасы ғана бір беті ғана ең алғаш рет Қазақстан туралы бір бет материал 
енгізілді. Осындағы «Қазақстан және Қиыр солтүстікке жүргізген жаулап 
алушылықтар» деген әңгімеде Қазақстан туралы бір бет материал берілген. Онда 
XVIII ғасырда қазақтардың мал баққаны, үш жүз деп аталатын мемлекет болғаны, 
оларды хандар мен сұлтандар билегені айтылады. «Ілгеріде қазақ елін монғолдар 
жаулап алған еді. Олар қазақтарды 200 жылдай езіп келді. 1731 жылы Әбіқайыр 
ханның сұрауы бойынша кіші жүз Ресейге қосылды. Қалған жағын және бүкіл Орта 
Азияны Ресей жаулап алды. Қамалдар салды, орыс әскерін ұстады, қазақ жерлеріне 
талау саясатын жүргізді. Оған қарсы қазақ халқы бірнеше рет көтеріліс 
жасады...»,- дей келіп, 1783 жылғы С.Датов бастаған көтеріліс туралы қысқаша 
тоқталады (Аспандияров,1993:9). Оқулық кейін бірнеше рет орыс тілінде де, қазақ 
тілінде де қайта басылған, бірақ та Қазақстан тарихына катысты материал 
өзгеріссіз қалған (Тұрлығұл, 2011:25). Бұл оқулықта Қазақстан тарихының кейбір 
материалдары жаңсақ айтылса, кейбір материалдар тарихи шындық тұрғысынан 
жазылған. Бұл оқулықта Қазақстан тарихы туралы материалдар аз берілгендіктен 
Қазақ АКСР-нің Халық Ағарту Халық Комиссариатының алқасы 1934 жылы орта 
мектептің жетінші оқу жылы үшін Қазақ ССР тарихының программасын бекітіп, 1934 
жылы көрнекті мемлекет және қоғам қайраткері, дарынды ғалым-тарихшы, профессор 
С.Ж. Аспандияровтың басшылығымен 1935 жылы Қазақстан тарихын оқытуға арналған 
тұңғыш бағдарлама жасалынды (Аспандияров,1993). Бағдарламаның кіріспесінде автор 
Қазақ тарихының дүние жүзі тарихы сабақтарына қосымша өтілетінін, оны оқытуға 24 
сағаттай бөлінетінін ескертті.Бағдарлама Қазақ тарихын ерте дәуірден бастап 
30-жылдарға дейін қамтыды. Ол кіріспеден және үш дәуірден тұрды. Автор Қазақстан 
тарихының бірқатар елеулі мәселелерін обьективті тұрғыда қарастырды. 1935 жылы 
С.Асфендияров мəскеулік профессор П.Кунтенің басшылығымен «Қазақстанның өткені: 
деректер мен материалдар» (Прошлое Казахстана в источниках и материалах. Сб. 1. 
(Vв.до.н.э. -XVIII в. н.э.),1935) атты алғашқы деректер жинағын шығарды (бірінші 
томы). Бұл жинақта көне жəне ортағасырлық авторлардың, саяхатшылардың, 
тарихшылардың шығармаларынан үзінділер келтіріледі. Құнды деректер жинағының 
жарыққа шығуы республиканың ғылыми өмірінде айтарлықтай орын алған оқиға болады. 
Осы жинақтан кейін С.Асфендияровтың 1935 жылы «Қазақстан тарихы» атты мектеп 
оқулығы баспадан шықты. Автор оқулықта қазақ тарихын маркстік-лениндік 
концепцияға, тап күресі теориясына икемдейді (Жұмабаева,2010:23). Бірақ 
30-жылдары бұл іс іске аспады, мектептерде Асфендияровтың оқулығы оқытылмады, 
оқулықты, программаны шығарумен ғана шектелді. Ал, бұдан кейінгі қазақ тарихы 
бойынша жазылған оқулықтар мен оқу құралдары мен кітаптар кеңестік бақылауда 
болды. 1938-1939 жылдары «Халық мұғалімі» журналында қазақ мектептері үшін 
тұңғыш ерте дүние тарихы мен КСРО халықтары тарихы бойынша методикалық құрал 
жасауға ғалым Е.Бекмаханов ат салысады. 1939 жылдың аяқ шенінде Қазақстан 
халқының жалпы сауаттылығы 79,3 процентке дейін өсті (Қазақ ССР тарихы, 
1984:49). Мұғалімдердің беделі және саны артты. Соғыс қарсаңында жүздеген 
мұғалімдер ордендермен және медальдармен марапатталды.“Қазақ КСР-нің еңбек 
сіңірген мұғалімі” атағын алғаш алған педагогтар - С.Көбеев, С.Ақышев, А.Ақатов, 
Ш.Сарыбаев, Л.И.Добранская, Н.В.Волков т.б. болды. Маусымдық бастауыш мектептің 
орнына 8-11 жас арасындағы балалардың 98,6 процентін оқумен қамтыған толық 
комплектілі төрт класты мектептер ашылды. 14 жасқа дейінгі балалар орталау және 
орта мектептерді оқыды. Республикада 1940-1941 оқу жылындағы мектептердің жалпы 
саны 7790-ға, олардағы оқушы саны 441 мыңға жетті (Қазақ ССР тарихы, 
1984:50).1938 жылдан бастап барлық ұлттық мектептерде орыс тілін үйрену 
енгізілді. Соғыс жылдарында халыққа білім беру ісі де көптеген қиындықтарға және 
өзгерістерге ұшырады. Мектептер мен жоғары оқу орындары екі және үш сменалық 
оқуға көшті.Мұғалімдердің қажырлы еңбегінің арқасында Қазақстан мектептерін 
соғыстың 4 жылы ішінде 159 850 балалар орталау білім алып, 21 850 –ден астам 
адам орта білім алып шықты (Қазақ ССР тарихы, 1984:194). Қазақ КСР Оқу Халық 
Комиссариатының Мектептер басқармасының 1941 жылғы 28 тамыздағы № 5-1184 
қаулысында Ұлы Отан соғысының жағдайына байланысты мектептерде жүргізілетін 
саяси-тәрбие жұмыстарында, 1941 жылғы 16 қазанда Қазақ КСР Комиссарлар Кеңесі 
мен Қазақстан Компартиясының Орталық Комитеті Орта және отарлау мектептерінің 
жоғары сыныптарында оқу жылын ойдағыдай ұйымдастыруға бағытталған нақты шаралар 
белгілеу соғыс жағдайына сай барлық оқу-тәрбие, саяси жұмыстар барлық күш майдан 
үшін жеңіс үшін деген ұранды басшылыққа алып, Кеңестік патриотизм рухында 
тәрбиелеу ұсынымдарын жүргізді. Кеңес үкіметінің Отанды қорғаудағы әрекеті 
тарихи оқулықтардың оқудың тәрбиелік бағытының ұлғаюына әсер етті. Оқулықтың 
басында бұрынғыға қарағанда халқымыздың басқыншылармен күресі. Әйгілі 
қолбасшылардың әскери өнері, қайталанбас батырлардың ерлік істері және басқада 
патриоттық тақырыптары тарихта үлкен орын алды. Соғыстан кейінгі жылдары 
республиканың бірқатар аудандарында балалардың барлығы бірдей жеті жылдық 
мектептермен қамтылмады. Сондықтан Қазақстан Компартиясының Орталық Комитеті 
1946 жылы «Қазақ орта мектептерін нығайту туралы» қаулы қабылдады. Қазақ 
мектептерінде орыс тілін оқытуды жақсарту жөнінде шаралар қолданылды. 1949-1950 
оқу жылынан бастап Қазақстанда жеті жылдық білімге және он жылдық білім беруге 
көшу барлық жерде басталды. 1950 жылы Қазақстанда 9088 мектеп жұмыс жасап, 
оларда 1438226 оқушы оқыды. 1955-1956 оқу жылында мектептердің саны 9240-қа 
жетіп, олардың 3022-сі жеті жылдық және 1117-сі орта мектеп болды.1956 жылы 
қазақ орта мектептерін 17 мың адам, немесе соғысқа дейінгі 1941 жылмен 
салыстырғанда 22 есе көп адам бітірді (Қазақ ССР тарихы, 1984:337-340). Жоғарыда 
қамтылған деректер бойынша Қазақстандағы жалпыға бірдей білім беру , яғни 
мектептердің жұмыстары жанданып халыққа білім беру ісінің дамығандығын көреміз. 
Алайда бұл совет мектептеріндегі жүргізілген оқу-тәрбие жұмысының мазмұны 
оқушыларды социалистік немесе коммунистік лениндік өсиеттер рухында тәрбиелеумен 
анықталады. СССР тарихын және орыс тілін оқытуға көп көңіл бөлінді. Ал, қазақ 
халының тарихы және қазақ тілінің оқытылуы дұрыс жолға қойылмады. ХХ ғасырда 
Қазақстандағы тарихи білім берудің дамуына тікелей әсер еткен Кеңестік идеология 
туралы кітапта көп айтылып жатыр. Сондықтан, аталған терминге талдау жасауды жөн 
көрдік. «Қазақстан» Ұлттық энциклопедиясында Кеңес деген терминге: «Бір істі 
көпшілік болып ақылдасып, бас қосып шешу» деген анықтама берілген. Сонымен 
қатар, біздің заманымыздан бұрынғы 7 – 5 ғасырларда ру, тайпа, мемлекет ішіндегі 
мәселелерді халық жиындары немесе кеңес шешкен. Көсемдер кеңесте сайланған. 
Қазақ хандығында хан кеңесі, билер кеңесі болған. Сөздің осы мағынасына қарай 
20-ғасырда орыс тіліндегі «Совет» деген атауды «Кеңес» деп, «Совет өкіметі» 
деген сөзді «Кеңес өкіметі» деп қолдану орын алды» («Қазақстан»: Ұлттық 
энциклопедия, 1998:28),- деп жазылған. Яғни, Кеңес сөзін «барлық мәселелерді 
көпшіліктің ақылдасуымен шешу» деп қарастырсақ, КСРО-да олай болмағаны бәрімізге 
белгілі. Сондықтан КСРО-ның басынан бастап қоғамдағы мәселелерді шешу көптеген 
жағдайда жарияға негізделіп жасалмады деген қорытынды жасауға болады. Ал, 
идеология терминіне келетін болсақ, идеология (гр. идса – ой, пікір, идея – 
логос - сөз) – ілім, қоғамдық сана дегенді білдіреді. Қазақ совет 
Энциклопедиясының 4- томында ол: «таптың, әлеуметтік топтардың мүддесін 
білдіретін, қоғамдық сана, философиялық, моральдық, эстетикалық және діни 
көзқарастар мен теориялардың жиынтығы»,- деген анықтама берілген («Қазақстан»: 
Ұлттық энциклопедия, 1998). Яғни, тарқатар болсақ, идеология дегеніміз - жеке 
тілек, мақсатты ғылым, көркемөнер, мораль, саясат, құқық тілінде көтермелеп 
өткізу, жұртшылықтың санасына арбап құю. Иделогия бүгін ғана қалыптасқан ұғым 
емес. Қоғамдық-экономикалық формациялармен, мемлекеттік құрылыспен қатар туып, 
байланысты дамып келе жатқан табиғи да толассыз қоғамдық құбылыс. Идея, 
идеология дегеніміз тек қалыптасып қалған қасаң түсінік емес, даму барысында күн 
тәртібіне қойылып отыратын мақсат-мүдде. Болмаса – идеология дегеніміз белгілі 
бір мақсатқа бағытталған идеялар жүйесі. Осы идеяларды жүзеге асыру арқылы 
ұлттық немесе әлеуметтік топтың түпкілікті мақсатқа жетуі көзделеді. Мәселен, 
КСРО кезеңінде Кеңестік идеологияның көсемі В.И.Ленин СОКП-ның «партиялық 
идеология», «партияның идеологиялық саясатын» тым жоғары көтерді. Кеңестік 
идеология – Кеңес үкіметінің социалистік жеке идеологиясы болды. И.В.Сталиннің 
диктатурасы кезінде КСРО-да мемлекеттік идеология қарапайым халық пен 
басшылардың барлығына бірдей «ортақ міндет» жүктеді деп айтылды. Бірақ Кеңестік 
идеология КСРО-дағы барлық халықтардың санасын өз саясатына бағынышты ету үшін 
улаған, шексіз бақылауды қамтамасыз етуді мақсат еткен негізгі құрал болып 
табылды. Кеңес дәуіріндегі халыққа білім берудегі тарихи білім большевиктер 
партиясының идеологтары В.И.Ленин (Ленин, 1921:298-318 ), Н.К.Крупская 
(Крупская, 1976:109-111), А.В.Луначарский (Луначарский, 1958: 443-446), 
A.C.Макаренко (Макаренко, 1976: 114-115) және т.б. еңбектерінен бастау алады. Ол 
еңбектерде халық-ағарту ісі нақты идеологияға бой алдырып, саясаттандырылып, 
тарихи білімнің таптық сипатқа негізделген түбегейлі бейнесі жасалды. Елуінші 
жылдардың аяғында Қазақстандағы мектептерде тарих пәнін оқытуда бірталай 
кемшіліктер орын алды. Орталау мектепті (жеті жылдық) бітіретін оқушылар өз 
Отанының тарихынан элементарлық қана білім алды. Оқушылар орта мектепті 
бітіргенде өзінің Отан тарихын білмей шығатын болды. Бұл сол кездегі КСРО-ның 
кеңестік саясатының негізгі бағытының бірі болды. Тек 50-жылдардың екінші 
жартысында осы олқылықтардың орнын толтыру үшін жұмыстар атқарыла бастады. 1958 
жылдан бастап, Қазақстандағы жоғарғы оқу орындарында, орта мектептерде Қазақстан 
тарихы пәнін оқытуға арналған сағат жүктемелері бөлінеді. 1958 жылы мектеп пен 
өмір байланысын нығайту туралы және Қазақ КСР-де «Халыққа білім беру жүйесі 
нығайту туралы» Республикалық министрлер кеңесі заң қабылдады. Заң бойынша сегіз 
жылдық мектеп оқушыларға барлық пәннен тиянақты білім беру керек. Ал, орта 
мектепте оқу мерзімі 11 жыл болуы қажет деді. 8 жылдық білім беруде оқушылар 
тарихи үдеріс туралы біршама білім алу үшін ,тарихи білім беру жүйесіне бірқатар 
өзгерістер енгізу қажеттілігі туындады. 1959 жылы 8 қазанда КОКП Орталық 
комитеті мен КСРО Министрлер Кеңесі «Мектептерде тарихты оқытудағы кейбір 
өзгерістер туралы» (Тұрлығұл, 1994:22) қаулы қабылдайды. Осы қаулыға сәйкес орта 
мектептерде 1958-1959 оқу жылынан бастап Қазақстан тарихы қазақ мектептерінде 4 
класқа арналған «Қазақ ССР тарихынан әңгімелер» оқытыла бастады. Бұл оқу 
құралының авторы ғалым Т.Тұрлығұл болды. Ежелгі дүние мен орта ғасыр тарихы 
курстары әрқайсысы бір жылға қысқартылып, тек 5-6 сыныптарда ғана оқытылды. 
Кітапты суретін текст 7-8 сыныптарда КСРО тарихынан қоғамдық маңызды мағлұматтар 
мен Кеңес үкіметінің мемлекеттің кұрылымы туралы, KCPO тарихының жүйелі 
курстарында жаңа тарих енгізілді. Қаулыда сонымен қатар жаңа тарих оқытылды. 
9-10 сыныптар КСРО одақтас республикалар тарихын оқыту, оқулықтар мен 
хрестоматиялар, окулық кітаптар, әдістемелік және көрнекілік кұралдар 
кұрастырудың қажеттілігі де атап көрсетілді. Мектепте Қазақ КСР тарихын оқытудын 
мәні, мақсаты мен міндеттері, талаптары, тарихты оқыту ұстанымдары, пәнді 
оқытудың ғылыми-әдістемелік негізі қиындықтар орта мектепті бітіріп шыққан 
окушылардың Қазақстан тарихы, туған жері туралы білімдерінің таяз болуына әкеп 
соқтырды. Тарихты оқыту барысында оның білімдік, тәрбиелік міндеттерін толық 
жүзеге асыруға, алған білімді қазіргі өмірмен байланыстыруға, өз Отанын сүйе 
білуге, әскери-патриоттык, интернационалды тәрбиеге ерекше көніл бөлу кажеттігі 
қарастырылды. Кеңес мемлекеті мен Коммунистік партияның саясаты насихатталып тек 
мәселелер зерттелмеді. Бұл сияқты солардың басшылары ғана дәріптелді. Елеулі 
өзгерістер 60-жылдардың ортасында болды. 1960-жылдары, орта мектептер мен жоғары 
оқу орындарында тарих пәнінің оқулықтары мен бағдарламалары жазылды. 1965-1966 
оқу жылдары Қазақстан мектептері жаңа білім беру, жүйесіне көшті. Бұған 1965 
жылы 15-мамырдағы КОКП ОК мен КСРС Министрлер Кеңесінің «Мектепте тарихты 
оқытудың кейбір өзгерістері туралы» қаулысының әсері зор болды. Қаулыда 7-10 
сыныптарда тарихтын қысқаша эпизодтық әңгімелер курсы оқытылуы қажет деді. Жана 
тарихи білім беру жүйесінде қазіргі кезде жақын кезендерінің мәні ұлғайды. 
Республиканың Білім беру Министрлігі мен педагогикалык ғылыми-зерттеу институты 
Қазақ КСР тарихының жаңа оқулықтарын ғылыми ғылымның негізделген заман деңгейіне 
сәйкес келетін жаңа бағдарламаны талдауға кірісті. Республикалық Білім Беру 
министрлігі бекіткен 7-10 шы сыныптарға арналған тарих бағдарламасы 1966-1967 
оқу жылдары күшіне енді. Жаңа бағдарлама бойынша профессор Е. Бекмаханов 
кұрастырған Қазақ КСР тарихынын жүйелі курсы 7-8 сыныптарда оқылды. Қазақ КСР 
тарихынын хронологиялық шеңбері 7-сыныпта көне заманнан ХIХ ғасырдың аяғына 
дейінгі кезеңді қамтиды, ал 8-сыныпта империализм дәуірі кезеңін қамтиды. 
Бағдарлама жергілікті өлке тарихын оқытуға арналған сағаттарды да қарастырды. 
1967-1968 оқу жылдар Қазақ КСР тарихы Е.Бекмаханов құрастырған оқулық 9-10 
сыныптарда өте бастады. 1962 жылдан бастап Е.Бекмахановтың басшылығымен Отан 
тарихына қатысты алғашқы Хрестоматия жарық көрді. Бұл еңбекте сонау ерте 
заманнан 1960 жылдарға дейінгі болған тарихында елеулі окиғалар, тарихи 
халқымыздың кайраткерлер жайлы құжаттардан, тарихи деректерден мол материалдар 
берілген. Қазақ КСР тарихы мектептерде КСРО тарихының жалпы бөлігі ретінде 
оқытылды. Профессор Е.Бекмахановтың оқулықтағы оқушылардың жалпы білім алу 
дайындығы деңгейі мен оқыту мақсаты, міндеттеріне сәйкес құрамды оқытылуы тиіс 
білім жүйесі мен көлемін толық анықтап берді. Қазақ мұғалімдері KCСP тарихшы 
бағдарламасымен 1978 жылға дейін өзгеріссіз жұмыс істеді. Көптеген деректерді 
талдай келе, тарих пәні жалпы білім беретін мектептерде: 1924-35 оқу жылында – 
14 сағат 1935-36 оқу жылында -21 сағат 1940-1941 оқу жылында 25,5 сағат 1958-78 
оқу жылында 56 сағат (осы жылдан бастап Қазақстан тарихы) 1978-1990 оқу жылында 
180 сағат оқытылды. 1991-2000 оқу жылында 221сағат оқытылды. Кесте:1. Кестеде 
1958-59 оқу жылынан 1978 жылдар аралығында Қазақстан тарихы пәніне қатысты 
курстардың мазмұны Кестеде 1958-59 оқу жылынан 1978 жылдар аралығында Қазақстан 
тарихы пәніне қатысты курстардың мазмұны өте қысқа, ұлттық тарихты оқытуға өте 
аз сағат бөлінгендігін көруімізге болады 4-5 сыныптар 	«КСРО тарихынан эпизодтық әңгімелер»	8-10 сағ,
7-10 сыныптарда	«КСРО тарихының жүйелі курсы» құрамында Қазақ ССР тарихы 	47-48 сағ,
7 сынып
		12 сағ,
8 сынып		9 сағ,
9 сынып		14 сағ,
10 сынып		12 сағ Мектепте тарихи білім беру мәнінің дамуымен қатар Қазақ КСР тарихын оқыту тарихының жаңа әдістемесі дамыды. Мектепке көмек ретінде Қазақ КСР тарихының әдістемелік кұралы шығарылды, онда оқушылардың танымдық белсенділігін арттыруға көңіл бөлінді. 1964 жылы К. Дилебаеваның «Қазақ КСР тарихының курсын оқыту» атты әдістемелік кұралы басылып шықты. Онда Қазақ КСР тарихы сабағының үлгілері, оны жүргізу түрлері, оқушылардың өзіндік жұмыстарын ұйымдастыру, қайталау, сабақтарын өткізу, Қазақ КСР тарихын оқытуды жоспарлау қаралған. 
1965 жылы Т.Т. Тұрлығұловтың «КСРО тарихы курсында Қазақстан тарихын оқыту әдістемесінің мәселесі» такырыбындағы кандидаттық диссертациясында КСРО тарихы курсында Қазақ КСР тарихын қорытындылаy әдістемелік тәжірибелері өзінің талдаулары оқытудың мен қорытындыларын жан-жақты қарастырған. Бұл жылдары оқыту формалары мен әдістерінде жетекші орын формациялардың пайда қоғамдық-экономикалык болуындағы, дамуындағы тап күресінің  шешуші күш екенін ашып көрсетуге, капитализмнің жойылатынына, буржуазиялық идеологияны жек көрy pухында тәрбиелеу сияқты әдістемелік ұстанымдар басшылыққа алынды.
1970 жылдары оқытудың ақпаратты бағыты күшейе түсіп, оқыту үдерісін ұйымдастырудағы басты кұрал жаңа оқулықтар пайда болды. Тарихи білім беруде ілгері басқан бағыттармен қатар, оның дамуы қайшылықта болып, бар мүмкіншіліктерін тоқырау жылдарындағы жағымсыз факторлардың әсерінен толық жүзеге асыра алмады. 
1970 жылы республика көлемінде 10154 мектепте 3 млн 140,8 мың бала оқыса, 1977 жылы мектептер саны 92376 оқушы саны 3 млн. 266,1 мың балаға жетті. Аталған жылдың бірінші жартысында республика мектептері бағдарламасы ҚCP тарихын  оқытуға кірісті, оқушылардың дағдысы мен білімін қалыптастыруға, қазақ тілінде оқулықтар мен оқу құралдарының шығуына үлкен назар аударылды. Әсіресе, ғалым Т.Т.Тұрлығұлдың «IV кл. Қазақ ССР тарихын оқыту (1971),  VII—VIII кл. Қазақ ССР тарихын оқыту(1973),  IX—X кл. Қазақ ССР тарихын оқыту» (1973)  үш кітабы қазақ, орыс тілдерінде жарық көрді. 1979 жылы жарық көрген «Қазақ ССР тарихын оқыту методикасы» деп аталатын әдістемелік құралы мен 1984 жылы шыққан «Тарих сабағын жетілдіру жолдары» деген еңбегі ғалымның сол кезеңдегі тарих пәні мұғалімдері үшін маңызды құрал болды. 4-сынып оқушылары Т. Тұрлығұловтың «Қазақстан тарихынан қысқаша (үзік) әңгімелер» деген оқулығымен дайындалды. Сонымен қатар, Ж.М. Хұсайыновтың «Ұлы Отан соғысы кезіндегі Қазақстан» 1941-1945 жж.),  Б. Нысанбаеваның «Қазақстан  КСР тарихынан сыныппен жұмыс» оқу құралдарымен 
1978 жылы енгізілген Қазақ КСР тарихының жаңа бағдарламасы бойынша оқытуға көшу 4-7-10-сыныптарда Қазақ КСР сабағында сағат көлемін арттырды. Тарих сапасын қалыптастыруға, тарихи құжаттарды оқушылардың көзқарасына пайдалануға, өлкетану материалын оқытуға, сабақтың кұрылысы мен түрлеріне назар аударылды. Тарихтан аралас (комбинированный) сабақ түрлері көбейді. Жекелей тақырыптарды оқыту әдістемелері, сыныптан тыс жұмыс, оқу үдерісінде тарих пен өлкетану материалының өзара байланысы, Қазақстан тарихы мен КСРО тарихы материалымен Коммунистік тәрбие беру тиімді жолдары зерттелді. 
1972-1973 оқу жылынан бастап жоғары сынып оқушылары   профессор Е.Бекмаханов пен Н.Бекмаханованың оқулықтарымен 1990 жылдарға дейін оқытылды. Ғалымдар Е.Бекмаханов пен Н.Бекмаханованың оқулығында Кеңес өкіметінің идеологиясы басымдықпен оқытылды. Мәселен, оқулық ХІХ ғасырдың аяғы 1987 жылдар аралығындағы тарихты қамтыған, бар жоғы 128 беттен тұрады (Бекмаханов, Бекмаханова, 1987: 3-128)... </P>
<P class=full-text>&nbsp;</P></DIV>
<SCRIPT>
    function toggleText() {
      var initialText = document.querySelector('.initial-text');
      var fullText = document.querySelector('.full-text');
      var showMoreButton = document.querySelector('.show-more-button');

      if (fullText.style.display === 'none' || fullText.style.display === '') {
        initialText.style.display = 'none';
        fullText.style.display = 'block';
        showMoreButton.style.display = 'none'; // Скрыть кнопку после показа полного текста
      }
    }
  </SCRIPT>

</BODY></HTML>
